INDIHU OCR
===

Digitalizace materiálů pomocí OCR - Badatelé se často setkávají se zajímavou informací, s kterou by potřebovali dále pracovat, v textové podobě. Trávit čas přepisováním textů je však nemyslitelné. Proto jsme se rozhodli integrovat open source OCR mechanismus do jednoduchého webového rozhraní, které umožní transformaci osobního digitálního obsahu do formy, která by umožnila full-textové vyhledávání a práci jako s jakýmkoli jiným textovým souborem. V současné době náš nástroj umí digitalizovat texty z latiny, češtiny, ruštiny, němčiny, angličtiny, slovenštiny a francouzštiny.

Verze k testování: http://inqooltest.libj.cas.cz/ocr-web/

Technické informace: https://github.com/LIBCAS/INDIHU-OCR/wiki

Projekt je součástí platformy INDIHU
---
Jedním z viditelných trendů je digitalizace sbírek v paměťových institucích i na vědeckých pracovištích. Otázky, které jsou spojené s dostupností digitálních sbírek pro badatele a studenty, právě řeší vznikající Platforma INDIHU. V jednotném online webovém vyhledávacím rozhraní budou dostupné doposud izolované digitální sbírky institucí zapojených do projektu. Badatelé tak budou moci jednoduše procházet sbírkami archeologů, etnografů, sbírkami umění apod.

Více informací naleznete na stránce projektu: https://indihu.cz/
